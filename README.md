# 1 частина - PHP (curl)

Створити файл з допомогою якого ми зможемо надсилати cURL запити. Повинен вміти надсилати як і GET, так і POST(form submit). Також обов’язково повинна бути можливість передачі користувацьких cookie та session. Повинна бути реалізована можливість варіювання, через GET параметри, наприклад:

http://yoursite.com/curl.php?method=g&form=n&dest=http://google.com&cookie=5r435435frefwe
надсилає GET запит(не відправка форми) на гугл, з куками 5r435435frefwe

http://yoursite.com/curl.php?method=p&form=y&formdata1=hi&formdata2=mynameis&dest=http://meta.ua&cookie=user_data
надсилає POST на meta.ua з даними форми, куки юзера

Також створіть сторінку, прикладу enter.php куди будете надсилати ваш запит, і продемонструйте різні способи роботи.

# 2 частина - JS

1.Робота з DOM

В додатках буде прикріплена сторінка(1.html), з якою ви будете працювати (бажано розмістити її на сервері в інтернеті).

Вам потрібно з допомогою методів роботи з DOM витягнути інформацію з елементів, та на її основі побудувати форму та відправити її з допомогою ajax-запиту  (а ще краще з допомогою вашого curl).

У елементі списку в нас є 13 елементів, кожен з атрибутом name. Потрібно “почистити” вміст кожного елементу від зайвих символів  (;,(&#!)  і від цифр, щоб у результаті у нас залишились тільки латинські літери. Найкраще буде якщо розробите функцію фільтр, через яку будете чистити вміст. Потім вам необхідно витягти перші 5 елементів, конкатенувати їх у єдину стрічку, та встановити її як cookie юзеру. З наступних елементів ви повинні побудувати форму, з відповідними іменами полів (як у атрибуті name). Форма повинна надсилатись з допомогою ajax - адресу куди потрібно надсилати ви повинні скласти також з даних які містяться у елементі з класом first. Якщо все правильно і ви все правильно зробили, то після надсилання  отримаєте статус success.

Для вищої оцінки виконаного завдання виконайте його і з допомогою Jquery і без допомоги сторонніх бібліотек.

2. робота з  iframe

В додатках буде прикріплена сторінка (2.html), з якою ви будете працювати (бажано розмістити її на сервері в інтернеті), також знадобиться використати 1.html.
Вам потрібно отримати інформацію з першого айфрейму (id=first) та передати її у другий (id=second) . Джерелами iframe повинен бути файл 1.html

Суть схожа до попереднього завдання, але з відмінностями - спершу вам потрібно розібратись з атрибутом sandbox (можна редагувати його вміст, але не видаляти).

Також ви повинні знати як працює SAME ORIGIN POLICY, для того щоб айфрейм коректно працював.

Спершу дістаєте дані з першого айфрейму (по аналогії з попереднім заданням) але тепер не формуєте cookie, а будуєте форму із всіх елементів. Потім, ви повинні передати html цієї форми в другий айфрейм (id=second) після того як у ньому все видалите. Передавати можете або з postMessage, так і з contentDocument (бажано двома способами). Action форми такий ж як і у попередньому завданні. Проте, тепер ви повинні відправити форму звичайним способом (не ajax) Метод POST.
